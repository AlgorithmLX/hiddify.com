<div markdpwn="1" dir="rtl">

# دو سالگی هیدیفای

<div markdpwn="1" align=center>
  
![Logo](https://github.com/user-attachments/assets/15e0dba5-bbc0-48e3-b467-916ad1bd93a5)
</div>
  
## داستان هیدیفای از تولد تا امروز

_گزارشی تشریحی به همراهان عزیز از اقدامات صورت گرفته در این دو سال_

درود به همه همراهان هیدیفای


۲ سال قبل همین روزها بود که همه ما در شوک بزرگی فرو رفتیم و هر کس سعی داشت به هر روشی که می‌تونه کمک کنه و این سرآغاز فعالیت‌های ما بود.


سالگرد آغاز فعالیت‌مان، یادآور غمی عمیق است، غمی بزرگ که ما را برای دستیابی به حقی که شایسته آن هستیم، متحد کرد.


**❤️ آزادی**

آزادی اینترنت، آزادی اندیشه، آزادی سیاسی، آزادی اقتصادی، آزادی در همه جوانب زندگی.

ما برای آزادی اینترنت تلاش کردیم، چرا که معتقد بودیم و هستیم این آزادی، سایر آزادی‌ها را نیز به دنبال دارد.


در اواخر شهریور ۱۴۰۱ پس از محدودتر شدن دسترسی مردم به اینترنت آزاد، تصمیم گرفتیم ما هم به نوبه خود کاری که از دستمون بر میاد را بکنیم و با ایجاد دسترسی ساده به اینترنت، شرایط را برای مردم عزیز کشورمون ساده‌تر کنیم و این آغاز راه این پروژه بود و هیدیفای در همین روزها متولد شد. 


روزهای اول سعی کردیم یه [ریویو روی روش‌های فیلترینگ بکنیم](https://github.com/hiddify/awesome-freedom) و یه لیستی از [سایت هایی که vps](https://github.com/hiddify/awesome-freedom/blob/main/vps-providers.md) میدن تهیه کنیم و در ریپوی Awesome-Freedom بذاریم که هر کس که یک مقدار دانش فنی داره بتونه سرور بخره و فیلترشکن درست کنه. 


بعد از آن، در مهرماه همان سال یه سری نصب خیلی خیلی آسان و [رایگان برای مایکروسافت آژور](https://github.com/hiddify/Hiddify-Server/wiki/Azure-%D9%86%D8%B5%D8%A8-%D8%AE%DB%8C%D9%84%DB%8C-%D8%AE%DB%8C%D9%84%DB%8C-%D8%B3%D8%B1%DB%8C%D8%B9-%D8%AF%D8%B1-%D9%85%D8%A7%DB%8C%DA%A9%D8%B1%D9%88%D8%B3%D8%A7%D9%81%D8%AA-%D8%A2%DA%98%D9%88%D8%B1) درست کردیم. 


در آبان ماه پروژه را به دیتاسنترهای دیگه گسترش دادیم از جمله نصب سریع در دیتاسنترهای هتزنر، اوراکل کلود، والتر و OVH. هدف این بود که همه بتونن بدون داشتن هیچ گونه دانش فنی سرور خود را راه‌اندازی کنند.


### انتشار نسخه‌ اولیه HiddifyManager
پس از آن، در آذرماه ۱۴۰۱ ورژن اولیه HiddifyManager را درست کردیم و سعی کردیم خیلی ساده روش فعال سازی در کلاینت را آموزش بدیم. همینطور سعی شد HiddifyManager در مقابل ربات‌های تشخیص فیلترشکن مقاوم باشه، سرتیفیکیت ولید بگیره، تنظیمات ایمنی ست کنه و کانفیگ های مناسب را اجرا کنه و در اختیار کاربر بذاره.




با گذر زمان و ادامه دار شدن وضعیت فاجعه بار اینترنت، سعی کردیم پروسه ساده‌سازی مفاهیم پیچیده را بیشتر جلو ببریم تا برای همه قابل انجام باشه. از طرفی، [تعداد زیادی مقاله و ویدیوی آموزشی هم در دسترس همگان قرار دادیم تا فرآیند انجام تنظیمات پیچیده نیز برای همگان قابل انجام باشه. ](https://hiddify.com/fa/manager)



در سمت مقابل اپ‌های کلاینت موجود اون‌قدری که باید ساده نبودند. یعنی بابا مامان‌هامون اصن باهاش ارتباط برقرار نمی‌کردند. 

برای این موضوع، در قدم اول در دی ماه ۱۴۰۱ نسخه‌های سفارشی از HiddifyClash را برای اندروید و دسکتاپ درست کردیم تا نحوه اتصال کاربر را ساده‌تر کنیم. 



### انتشار نسخه ۱ HiddifyManager
کم کم همراهی شما با پروژه بیشتر شد و این انگیزه مضاعفی شد تا در بهمن ماه [گروه پشتیبانی در تلگرام](https://t.me/hiddify_board/) را راه‌اندازی نماییم.
همچنین قابلیت‌های بیشتری به پنل اضافه کردیم و در اسفند ماه ۱۴۰۱ پس از انتشار چندین نسخه اولیه از HiddifyManager، نسخه ۱ آن با قابلیت ایجاد چند کاربر و چند دامنه منتشر شد و کلی از موارد بازطراحی شد، ساختارها بهبود پیدا کرد.



### انتشار نسخه ۲ HiddifyManager
قبل از نوروز ۱۴۰۲، نسخه ۲ HiddifyManager را منتشر کردیم که در آن از قابلیت‌های جدیدی نظیر 
- معرفی وب اپلیکیشن PWA
- افزودن ویدیو آموزش به صفحه پنل وقتی روی ❓کلیک شود
- افزودن قابلیت انتخاب پورت‌های پروتکل‌ها و ویرایش نام پروکسی‌ها و همچنین افزودن فینگرپرینت 


در همان نوروز متوجه شدیم ت[وسعه‌دهندگان Xray ما را در لیست وب پنل‌های مورد تایید خود قرار داده‌اند](https://github.com/xtls/xray-core#installation) و این حس خیلی خوبی به ما داد چرا که آن‌ها خودشان ما را پیدا کرده بودند.

در همان ایام، قابلیت ایجاد لینک ساب با توجه به اپراتور کاربر به صورت خودکار را با کمک دوستان‌مان در [IRCF](https/ircf.space) به نسخه ۲ HiddifyManager اضافه نمودیم و دامنه AutoCDN به وجود آمد.


### انتشار نسخه ۳ HiddifyManager
در فروردین ماه یک بازطراحی در پنل انجام دادیم و نسخه ۳ HiddifyManager با تمرکز نسخه جدید علاوه بر پایداری، بر سادگی و زیبایی بوده است. در این نسخه 

- داشبورد بازطراحی شد و قابلیت مشاهده پروسه‌ها و میزان مصرف منابع سیستم در کاشی‌های مجزا اضافه شد و همینطور امکان مشاهده کاربران آنلاین و میزان مصرف افزوده شد.
- تمامی صفحات بازطراحی شدند و حالت شب به پنل اضافه شد.
- امکان جستجو در تنظیمات اضافه شد و بهبودهای گرافیکی دیگر انجام شد.


### انتشار نسخه ۴ HiddifyManager
نسخه ۴ HiddifyManager را اردیبهشت ماه منتشر کردیم که مهم‌ترین ویژگی آن پشتیبانی از پروتکل جدید Reality بود. سایز قابیت‌های معرفی شده در این نسخه عبارت بودن از :

- افزودن قابلیت چند ادمین با سطح دسترسی‌های مجزا
- اتصال بات تلگرام به پنل
- افزودن دامنه اختصاصی برای لینک ساب
- کانفیگ اتومات دامنه در کلودفلر


### انتشار نسخه ۵ HiddifyManager
با توجه به استقبال شما و درخواست‌های مکرر در خصوص افزودن پروتکل‌های دیگر، توسعه پنل را ادامه دادیم و نسخه ۵ HiddifyManager با قابلیت‌های مهم زیر در همان ماه معرفی شد:

- اضافه شدن پروتکل ShadowTLS v3
- تغییر تم پنل
- افزودن امکان محدودیت ساخت تعداد کاربر روی ادمین و ایجنت

### توسعه اپ‌های HiddifyN و HiddifyNG
در سمت کلاینت، بعد از توسعه چندین نسخه از اپ Hiddify Clash، باگهای متعدد هسته کلش متا، باعث شد به دنبال راه جایگزین باشیم. 

پس از بررسی و طراحی مجدد کل پروسه کلاینت به صورت دقیق بر اساس تست کارایی، مقرر شد راه‌حل‌های خوب بازار را استفاده کنیم و در نهایت در فروردین ماه ۱۴۰۲ نسخه‌های سفارشی HiddifyNG و HiddifyN متولد شدند که بسیار مورد استقبال شما عزیزان قرار گرفتند. 


به عنوان مثال HiddifyNG تنها در گوگل پلی در کمتر از ۵ ماه بالغ بر ۱۰۰ هزار بار دانلود شد و امتیاز ۴.۸ از ۵ را از شما عزیزان گرفت که برای یک اپ با عمر کمتر فوق‌العاده است. 

### انتشار نسخه ۶ HiddifyManager
در سمت سرور نیز در اردیبهشت ۱۴۰۲، با افزودن فرگمنت و وارپ‌پلاس به HiddifyManager ، نسخه ۶ منتشر شد. با کمک وارپ دیگر آیپی سرور از گزند لو رفتن در اندپوینت محفوظ می‌ماند و فرگمنت نیز با تکه تکه کردن بسته‌ها، امکان عبور راحت‌تر از فیلترینگ را فراهم می‌کرد. همچنین هسته سینگ‌باکس نیز اضافه شد و HiddifyManager تنها پنلی شد که از دو هسته پشتیبانی می‌کرد و روی هسته سینگ‌باکس قابلیت اکانتینگ داشت.

### انتشار نسخه ۷ HiddifyManager
در خردادماه نسخه ۷ HiddifyManager با پشتیبانی از پروتکل و قابلیت‌های مهم دیگر ارائه شد. از جمله:

- امکان داشتن چندین دامنه ریالیتی و ورکر
- بازطراحی صفحه افزودن دامنه
- وارپ ورژن ۲

### ارائه نسخه ۷ اپ‌های HiddifyN و HiddifyNG
در ادامه توسعه نرم‌افزارهای کلاینت HiddifyNG و HiddifyN را ادامه دادیم و قابلیت‌های روتینگ و لودبالانس را اضافه نمودیم.


### انتشار نسخه ۸ HiddifyManager
سپس در سمت سرور، جدا از پروتکل‌های قبلی مثل Vless, Vmess, Trojan, Reality, gRPC، Web Socket، H2 ، با کمک یکی از دوستان پروتکل امن SSH در نسخه ۸ HiddifyManager به همراه قابلیت‌های مهم زیر ارائه شد:

- ایجاد لینک کوتاه موقت به سبک کاراگاه گجت
- افزودن لینک ساب هوشمند
- ساده سازی فرایند فعال سازی فیلترشکن در پنل کاربری 

## یک‌سالگی هیدیفای

### شروع توسعه اپ مالتی‌پلتفرم HiddifyApp
در اولین سالگرد تولدمون در سمت کلاینت، [اپ کراس‌پلتفرم Hiddify را برای اندروید، ویندوز، لینوکس، مک را در مهرماه ۱۴۰۲ استارت زدیم](https://app.hiddify.com/).  

هدفمون توسعه راحت پروتکل‌های جدید روی همه سیستم عامل‌ها توسط برنامه نویس‌ها و داشتن یکپارچگی بین همه سیستم عامل‌ها بود.

طراحی اپلیکیشن جدید خیلی ساده بود و با کارایی بالا و بدون گرفتن منابع زیادی از سیستم کار می‌‌کرد.


### انتشار اسکنر ریالیتی هیدیفای
با توجه به محدودیت‌هایی که برای پروتکل ریالیتی به وجود آمده بود، در آبان ماه پارسال، یک اسکنر برای آن درست کردیم که با کمک آن روی هر شبکه به SNI های مناسب برای ایجاد دامنه ریالیتی مناسب رسید و به این شکل بتوان این محدودیت را دور زد.



### انتشار HiddifyApp در گوگل‌پلی

با توجه به اینکه HiddifyManager به حد قابل قبولی توسعه داده شده بود، تصمیم رفتیم در ادامه تمرکز بیشتری روی توسعه سریع‌تر HiddifyApp داشته باشیم تا این محصول را با پروتکل‌ها و قابلیت‌های بیشتر آپدیت کنیم و روی همه پلتفرم‌ها از جمله iOS در دسترس قرار بدیم. به همین ترتیب نسخه ۰.۶ از آن با پشتیبانی از همه پروتکل‌های موثر از جمله پروتکل‌های هیستریا و توییک در دسترس قرار گرفت و در گوگل‌پلی هم منتشر شد.


### انتشار نسخه ۰.۱۲ از HiddifyApp

در ادامه نسخه ۰.۱۲ از این اپ در آذرماه ۱۴۰۲ با قابلیت‌های جدید منتشر شد از جمله:

- اضافه شدن قوانین اصلی روتینگ مبتنی بر منطقه
- بازطراحی صفحه لاگ‌ها
- اضافه شدن سایر سلکتورها به صفحه پروکسی
- افزودن قابلیت TLS Trick
- پشتیبانی از ‌BeePass
- پشتیبانی از D-Pad در Android TV
- و پشتیبانی از کشورهای چین و روسیه


### انتشار نسخه ۰.۱۳ از HiddifyApp

با ثبت ایشوهای شما در گیتهاب و درخواست‌های فراوان، توسعه اپ را ادامه دادیم و در دی ماه پارسال نسخه ۰.۱۳ اپ با فیچرهای جدید منتشر شد. از جمله:

- اضافه نمودن امکان بای‌پس کردن LAN
- افزودن قابلیت اشتراک‌گذاری VPN در شبکه
- پشتیبانی از هسته جدید
- پشتیبانی از کشور افغانستان


### انتشار نسخه رسمی HiddifyApp در مایکروسافت‌استور

در بهمن ماه نیز اپ در مایکروسافت‌استور به صورت رسمی منتشر شد و از نسخه ۰.۱۶.۷ در دسترس قرار گرفت.




### انتشار HiddifyCli برای کار در محیط‌های بدون گرافیک

در اسفندماه نسخه بدون گرافیک از اپ را با تمام قابلیت‌ها برای کار روی محیط‌های بدون دسکتاپ معرفی کردیم. با این کار امکان استفاده از فیلترشکن روی سرورها و محی‌های بدون دسکتاپ فراهم شد.


### انتشار نسخه ۱۰ HiddifyManager

با پشتیبانی از پروتکل‌های جدید هیستریا ۲ و توییک ۵، ضمن بروزرسانی پروتکل‌های قبلی، نسخه ۱۰ از HiddifyManager در اسفندماه ۱۴۰۲ منتشر شد. در این نسخه تغییرات بنیادین زیادی انجام شد از جمله:

- تغییر دیتابیس به  SQL و افزایش قابل توجه سرعت پنل
- افزودن قالیت‌های امنیتی بیشتر از جمله احراز هویت قوی‌تر پروکسی‌ها و پنل
- بازطراحی صفحه کاربری نوآورانه 




### انتشار نسخه بتای HiddifyApp برای iOS

همزمان در سمت کلاینت، پس از تلاش‌های فراوان توانستیم نسخه بتای HiddifyApp را بر روی پلتفرم تست‌فلایت اپل در سیستم عامل iOS منتشر کنیم. با این کار توانستیم دسترسی بخشی از شما عزیزان را در این سیستم عامل به اپ برقرار کنیم و به تلاش‌های خود برای رجیستر کردن اپ در اپ‌استور ادامه دادیم.


### ارائه نسخه ۱ HiddifyApp به مناسبت نوروز ۱۴۰۳

نسخه ۱ اپ با تم نوروزی به مناسبت آغاز سال جدید پارسی منتشر شد و در این نسخه قابلیت‌های زیادی معرفی شدند از جمله:

- پشتیبانی از وارپ
- افزودن سرویس VPN به نسخه ویندوز و مک
- افزودن فرگمنت هوشمند
- اضافه نمودن بخش تنظیمات سریع
- اضافه شدن مکانیزم failover برای کانفیگ‌ها
- اضافه شدن نویز وایرگارد
- افزودن نشانگر تاخیر در زیر دکمه اتصال



### انتشار میانی‌ساز هیدیفای

در اردیبهشت امسال برای ایجاد راحت‌تر سرورهای میانی (تانل) یک ابزار یکپارچه معرفی شد که در آن از روش‌های موثر موجود استفاده شد. از جمله:

- IP-Tables
- GOST
- Dokodemo-Door
- HA-Proxy
- Socat
- WST 



### انتشار نسخه ۱.۴ HiddifyApp

در خردادماه ۱۴۰۳ نسخه ۱.۴ اپ را با اضافه نمودن فیچرهای جدید ارائه دادیم که از جمله می‌توان به این قابلیت‌ها اشاره کرد:

- افزودن قابلیت رزرو وارپ
- همگام سازی کلید وارپ‌ با کلید داخلی اپ
- بهبود فرگمنت


### انتشار نسخه ۱.۵ HiddifyApp

کار توسعه اپ را ادامه دادیم و با اضافه نمودن قابلیت‌های مهم دیگر، نسخه ۱.۵ منتشر شد. در این نسخه:

- روتینگ داخلی با rule set و آپدیت خودکار اضافه شد.
- گزینه حذف تبلیغات سایت‌ها اضافه شد.


### انتشار نسخه ۲ HiddifyApp

در مردادماه نسخه ۲ اپ را توسعه  دادیم که مهم‌ترین قابلیت‌های آن شامل موارد زیر بود:

- پشتیبانی از دو هسته سینگ‌باکس و ایکسری به صورت همزمان
- پشتیبانی از نسل جدید عبور از فیلترینگ Split HTTP
- افزودن هر دو نسخه IPv4 و IPv6 به پروتکل وایرگارد
- افزودن ویراستار کانفیگ:
- افزودن حالت‌های بیشتر به وارپ 


### رسیدن به یک رکورد خیره‌کننده برای HiddifyApp

پس از گذشت کمتر از یکسال از انتشار اولین نسخه از HiddifApp، تعداد نصب‌های فعال این اپ در گوگل‌پلی از مرز نیم میلیون بار گذشت. همچنین این برنامه از روی گیتهاب بیش از ۵.۵ میلیون بار دانلود شد که رکورد خیره‌کننده‌ای برای ما بود و در واقع از تصورات ما فراتر بود که همه این‌ها را مدیون حمایت‌های شما هستیم.


## در انتهای سال دوم
تا اینجا و در پایان سال دوم از فعالیت ما به این موارد رسیدیم:

- بیش از نیم میلیون نصب فعال HiddifyApp در گوگل‌پلی
- بیش از ۵.۷ میلیون بار دانلود HiddifyApp از گیتهاب
- بیش از ۲ میلیون بار دانلود HiddifyManager از گیتهاب
- بیش از ۲۴ هزار ستاره برای پروژه Hiddify در گیتهاب


## آغاز سال سوم

در اینجا برای اطلاع شما عزیزان به صورت خلاصه به برنامه‌هایی که در پیش داریم می‌پردازیم.

در سال سوم فعالیت، تلاش می‌کنیم این مسیری که با سختی طی کردیم را ادامه دهیم و توسعه HiddifyManager و HiddifyApp را با قدرت بیشتری به پیش ببریم. 


### در HiddifyApp

- شاهد انتشار نسخه iOS در اپ‌استور خواهیم بود
- فیچرهای جدید از جمله قابلیت افزودن اکستنشن به اپ اضافه خواهد شد.
- روی فرگمنت بهبودهایی انجام خواهیم داد.
- در صدد توسعه اپ برای استفاده در سیستم‌های ۳۲ بیتی و همینطور سیستم‌عامل‌های دیگه مث روترها هستیم.
- پروتکل‌های ترند و جدید اضافه خواهند شد.
- قابلیت روتینگ تطابقی را اضافه خواهیم کرد.
- اسکنر آیپی تمیز اضافه خواهد شد
- و صدها قابلیت دیگر که در آینده نزدیک خواهید دید. 


### در HiddifyManager

- پنل مرکزی معرفی خواهد شد که با استفاده از آن می‌تونید چندین سرور را با یک پنل مدیریت کنید. 
- قابلیت اکستنشن اضافه خواهد شد. 
- پروتکل‌های ترند و موثر به HiddifyManager اضافه خواهند شد.
- و قابلیت‌های بیشتر که خواهید دید.



## سخن آخر 

در طول این مسیر سخت، از همه کسانی که به هر نحو به ما کمک کردند تا مردم عزیز کشورمان راحت‌تر به اینترنت آزاد متصل بمانند و بتوانند از این سیاهی مطلق خارج بشن؛ از صمیم قلب تشکر می‌کنیم


همچنین از همه کسانی که برای ایجاد دسترسی به اینترنت آزاد تلاش کردند ممنونیم.


از همه شما عزیزان که همواره همراه و حامی ما بودید و در این مسیر تنهامون نذاشتید، بی‌اندازه سپاسگزاریم. 


به امید روزی که هیچ فردی محدود و تحت کنترل حکومت‌های تمامیت‌خواه نباشه.


#زن_زندگی_آزادی

هیدیفای، راهکار آزادی اینترنت


